# Emergency Medical Services

## Studijní materiály - Ostatní 

![logo](https://cdn.tror.eu/proxy/https://media.discordapp.net/attachments/762807292172435456/1343623738624839680/unnamed.png?ex=67bdf29e&is=67bca11e&hm=394fb7efc6a5a1fd9a4a025023855d8d00b88d331eab00cf43367c494cca366c&=&format=webp&quality=lossless)



# DIAGNOSTIKA -  POMŮCKA ABCDE

**ABCDE** označuje anglická slova:
        - airway (dýchací cesty)
        - breathing(dýchání)
        - circulation(krevní oběh)
        - disability(vědomí)
        - exposure(celkové vyšetření).

**ABCDE** postup označuje systematický přístup ke kriticky nemocným anebo poraněným jedincům s okamžitým zhodnocením stavu a poskytnutí urgentní první pomoci.

**Cíle postupu ABCDE:**
        - Poskytnout podporu selhávajícím životním funkcím!
        - Rozdělit celkovou situaci do menších částí, které je možné lépe zvládnout!
        - Naladit všechny členy týmu na stejnou vlnu!
        - Získat čas na stanovení definitivní diagnózy!

Je více než vhodné, aby jste se při kontaktu s pacientem drželi systematicky tohoto postupu. Tím bude zajištěno, že ty nejzávažnější stavy budou odhaleny včas a v pořadí, v němž kriticky nemocného pacienta ohrožují na životě. V každém hlavním bodě abecedy je několik dalších výkonů, které s konkrétní problematikou souvisí.








**A**irway
zajištění/zprůchodnění dýchacích cest
kontrola dutiny ústní

**B**reathing:
kontrola dechu
pohled (pohyb hrudníku, zda je symetricky -> tenzní pneumotorax), poslech (přiložení ucha u ústům a nosu pacienta)
Kontrola saturace

**C**irculation:
kontrola krevního oběhu (tep, tlak) 
nahmataní tepny na zápěstí/krku

**D**isability:
reakce pacienta
kontrola zorniček, reakce na zvukový podnět (odpovídá), reakce na bolestivý podnět (algický podnět)
kontrola glykémie 

**E**xposure:
odhalení pacienta
sundání oblečení pro usnadnění přístupu k pacientovi (podle typu poranění, viz typy poranění)



## MEDIKAMENTY

### Analgetika:

**Fentanyl:**
> Fentanyl je syntetický opioid, který je asi 100krát silnější než morfin. Používá se při závažných chirurgických zákrocích a jako součást celkové anestezie kvůli rychlému nástupu účinku. Jeho trvání je krátké, a proto se často používá v kombinaci s jinými léky pro dlouhodobější analgezii.

**Sufentanil:**
> Sufentanil je vysoce účinný analgetikum, které je přibližně 5-7krát silnější než fentanyl. Používá se především v intenzivní péči a při chirurgických zákrocích (i.v. podání) pro rychlé a účinné tlumení bolesti.

**Morphin:**
> Morfin má široké spektrum účinků, včetně:
> Analgetický účinek: Účinné tlumení bolesti.
> Antinocicepční účinek: Tlumení nepříjemných vjemů.
> Sedativní účinek: Uklidnění a útlum.
> Anxiolytický účinek: Tlumení úzkosti.
> Psychotropní účinek: Může zlepšit nebo zhoršit náladu, podle stavu pacienta.

**Tramadol / Vicodin:**
> Tramadol je mírně účinný opioid, podobný kodeinu, ale asi 10krát slabší než orálně podaný morfin. Tramadol se obvykle podává ve formě tablet nebo kapek a jeho účinek trvá přibližně 6 hodin. Nedoporučuje se pro děti, starší osoby nebo při selhání jater či ledvin. Je vhodný pro léčbu pooperační bolesti.

**Apaurin (Diazepam):**
> Apaurin je injekční roztok s koncentrací 10 mg/2 ml. Používá se k tlumení úzkosti a zklidnění pacientů, často při akutních stavech nebo před zákroky.


###  Antipyretika:

Antipyretika jsou léky, které slouží ke snížení tělesné teploty při horečce. Některá z těchto léků mají i analgetické účinky (tlumení bolesti) a některá také protizánětlivé vlastnosti. Používají se hlavně při infekcích, horečnatých stavech a bolestivých syndromech.

**Paracetamol (Panadol, Paralen)**

> Mechanismus účinku: Paracetamol působí centrálně, tedy v mozku, kde ovlivňuje centrum pro regulaci tělesné teploty a tlumí bolest. Na rozdíl od jiných antipyretik nemá významný protizánětlivý účinek.
> Indikace: Horečka, bolesti hlavy, bolesti svalů, kloubů, menstruační bolesti, zubní bolesti.
> Dávkování: Pro dospělé obvykle 500–1000 mg každé 4–6 hodin, maximální denní dávka 4 g. Pro děti je dávkování závislé na váze.
> Poznámka: Bezpečný při správném dávkování, ale může způsobit poškození jater při předávkování nebo dlouhodobém užívání.

**Metamizol (Novalgin)**

> Mechanismus účinku: Silný analgetikum a antipyretikum, které navíc má i lehký protizánětlivý účinek. Ovlivňuje přenos bolesti a snižuje horečku.
> Indikace: Silné bolesti (např. pooperační, ledvinové koliky), horečnaté stavy nereagující na jiná antipyretika.
> Dávkování: Dospělí 500–1000 mg perorálně nebo injekčně, podle potřeby, maximálně 4 g denně.
> Poznámka: Může vzácně způsobit agranulocytózu (snížený počet bílých krvinek).
**Algifen**

> Mechanismus účinku: Kombinace analgetika a spazmolytika (uvolňuje křeče). Obsahuje metamizol a pitofenon, což zvyšuje jeho účinnost při tlumení bolesti i snížení horečky.
> Indikace: Horečnaté a bolestivé stavy, například při ledvinových nebo žlučníkových kolikách, menstruačních bolestech nebo gastrointestinálních bolestech.
> Dávkování: Obvykle se podává perorálně nebo injekčně podle potřeby.
> Poznámka: Stejně jako u Novalginu je třeba opatrnosti kvůli možným vedlejším účinkům na krevní buňky.

**Ataralgin**

> Mechanismus účinku: Kombinovaný přípravek obsahující paracetamol, guaifenesin (svalový relaxant) a kofein (mírně stimuluje centrální nervový systém). Tlumí bolest, snižuje horečku a zároveň působí proti svalovému napětí.
> Indikace: Horečka, bolest hlavy, bolesti zad, bolesti svalů a kloubů.
> Dávkování: Dospělí obvykle 1–2 tablety podle potřeby, maximálně 6 tablet denně.
> Poznámka: Kombinace s kofeinem může zvýšit účinnost paracetamolu.

**Eunalgit**

> Mechanismus účinku: Kombinace látek s analgetickými, antipyretickými a protizánětlivými účinky. Obsahuje často ibuprofen nebo jiný nesteroidní protizánětlivý lék (NSAID).
> Indikace: Horečka, zánětlivé bolesti kloubů, svalů nebo zubů, pooperační bolesti.
> Dávkování: Obvykle 1 tableta každých 6 hodin, maximálně 4 tablety denně.
> Poznámka: Riziko nežádoucích účinků na žaludek (vředy) nebo ledviny při dlouhodobém užívání.


###  Hemostatika:
Léky na zastavení krvácení – používají se k rychlému zastavení krvácení, a to buď lokálně nebo systémově.

**Dicynone (Etamsylát)**

> Účinky: Podporuje tvorbu krevních destiček a stabilizuje kapilární stěny. Zastavuje krvácení především tím, že zlepšuje srážlivost krve.
> Použití: Při kapilárním krvácení, menstruačním krvácení nebo chirurgických zákrocích.

**Gelaspon**

> Účinky: Hemostatická houba z želatiny, která se aplikuje přímo na krvácející ránu nejčastěji v oblasti nosu. Absorbuje krev a podporuje její srážení.
> Použití: Zastavení drobných povrchových krvácení při menších zákrocích, nikterak otevřených ran.

**Traumacel**

> Účinky: Hemostatický sprej nebo přípravek, který zastavuje drobná krvácení okamžitě po aplikaci.
> Použití: Povrchová zranění, chirurgické rány.



###  Antikoagulancia:
Léky na snížení srážlivosti krve – předchází vzniku krevních sraženin.

**Warfarin**

> Účinky: Inhibuje tvorbu vitaminu K, který je potřebný pro srážení krve, čímž snižuje tvorbu krevních sraženin.
> Použití: Prevence a léčba trombóz, embolií, infarktů.
> Poznámka: Vyžaduje pravidelné monitorování krevní srážlivosti (INR).

**Fragmin (Dalteparin)**

> Účinky: Nízkomolekulární heparin, který působí rychleji než Warfarin a nevyžaduje tak časté monitorování. Zabraňuje tvorbě krevních sraženin.
> Použití: Prevence a léčba žilní trombózy, embolií, často se používá při chirurgických zákrocích


###  Antiastmatika:
Léky pro léčbu astmatu – rozšiřují průdušky a zlepšují dýchání.

**Euphyllin (Aminofylin)**
> Účinky: Relaxuje hladké svalstvo průdušek a zlepšuje proudění vzduchu. Zvyšuje srdeční výkon a zlepšuje dýchání.
> Použití: Akutní astmatické záchvaty, bronchitida, chronická obstrukční plicní nemoc (CHOPN).


###  Hypnotika:
Léky navozující spánek – používají se při nespavosti nebo pro přípravu na chirurgické zákroky.

**Dormicum (Midazolam)**

> Účinky: Krátkodobě působící benzodiazepin, který navozuje rychlý spánek. Působí sedativně, anxiolyticky a amnesticky.
> Použití: Krátkodobá léčba nespavosti, příprava před operacemi.

**Rohypnol (Flunitrazepam)**

> Účinky: Silné hypnotikum, které navozuje spánek a zklidnění, má i mírné sedativní účinky.
> Použití: Krátkodobá léčba těžké nespavosti. Užívá se jen v případech, kdy méně silné léky nefungují.

### Sedativa:
Léky na zklidnění – působí proti úzkosti a napětí, aniž by navozovaly spánek.

**Bellaspon**
> Účinky: Kombinovaný přípravek s účinky na zklidnění centrálního nervového systému. Uklidňuje nervozitu, mírní vegetativní příznaky (např. bušení srdce).
> Použití: Léčba úzkostných stavů, nervozity a napětí.
> Poznámka: Nemá výrazný hypnotický účinek, proto není primárně určen k léčbě nespavosti.




###  Anestetika:
Anestetika se dělí na celková a lokální. Celková anestetika se používají při vážnějších zraněních a operacích, zatímco lokální anestetika se využívají u lehčích zranění a drobných zákroků.

**Celková anestetika:**
Používají se hlavně při operacích a pro zajištění pacientů s těžkými zraněními během převozu. Existují dva hlavní typy:

**Inhalační anestetika:**
> **Isofluran:** Podává se pomocí dýchací masky. Může mírně zvyšovat srdeční frekvenci.
> **Rajský plyn (oxid dusný):** Také podáván dýchací maskou. Poskytuje slabou anestezii a je doporučen pro lehčí zákroky.

**Intravenózní anestetika:**
Používají se při krátkých výkonech. Rychle se dostávají do mozku a jejich účinek nastupuje během několika sekund. Pro delší udržení účinku je třeba anestetika dál podávat.
> **Propofol:** Nástup okamžitý, trvá 4-8 minut. Nemá účinky obluzení, způsobuje pokles srdečního tlaku a zvyšuje srdeční frekvenci.
> **Midazolam:** Pomocné anestetikum, snižuje riziko kardiovaskulárního a dechového útlumu.

**Lokální anestetika:**
Používají se k lokálnímu umrtvení ošetřovaného místa. Nejčastěji je s nimi setkáváme u zubaře. Rozdělují se na povrchová, infiltrační, svodná, intravenózní, regionální, spinální (míšní/subarachnoidální) a epidurální anestetika. Zde se zaměříme na povrchová a intravenózní.

**Povrchová anestetika:**
Používají se při ošetřování škrábanců a lehkých řezných ran.
> **Lidokain:** Podává se jako aerosol nebo gel. Nástup účinku je během jedné minuty a trvá přibližně 6 minut.

**Intravenózní anestetika:**
Nejčastěji se používají při ošetřování střelných ran nebo větších tržných zranění. Anestetikum se vstřikuje přímo do okolí rány, obvykle subkutánně.
> **Prokain: **Zavádí se injekčně, obvykle do podkoží nebo svalstva. Nástup je okamžitý, trvání závisí na dávce, většinou do 1 hodiny.

###  Antidota:
Působí proti intoxikaci, zejména při předávkování opioidy.

**Narcan (Naloxon):**
> Používá se při předávkování opioidy nebo jako prevence opiové závislosti. Podává se nejčastěji intravenózně nebo do svalové tkáně.
> Účinky se dostavují během 2 minut a trvají přibližně 30 minut až 1 hodinu.
> Pokud účinky opioidních látek přetrvávají déle než účinek Narcanu, je nutné dávku opakovat, dokud není dosaženo kýženého účinku.
> Pozor: U osob závislých na opioidech může vyvolat abstinenční syndrom, nervozitu, nevolnost, zvracení, zrychlení srdečního tepu a pocení.

**Obecné postupy terapie otrav**
1) Přerušení toxického působení
2) Zachování fyziologických funkcí
3) Eliminace xenobiotika z organismu (navození zvracení či výplach žaludku, hemodyalýza)
4) Detoxikace xenobiotik – Antidota (Živočišné uhlí)



###  Myorelaxancia:
Myorelaxancia jsou látky, které uvolňují svalové křeče a vedou k jejich relaxaci. Jsou užitečné při zvládání bolestivých svalových spazmů a napětí.

**Diazepam:**

> Tlumí nervovou soustavu a má anxiolytické, sedativní a myorelaxační účinky.
> Používá se ke zklidnění, při úzkosti, k uvolnění svalových křečí před anestezií a při léčbě epileptických záchvatů.
> Vhodný pro zvládnutí dočasných svalových spazmů, například při zlomeninách a jejich následném ošetření.

**Sukcinylcholin:**

> Působí velmi krátce a je ideální pro intubaci.
> Pro delší účinek lze podat infuzi.
> Relaxace nastupuje postupně, nejprve v oblasti očí, prstů a jazyka, následně v končetinách, krku a svalech hrtanu.


###  Beta-blokátory:
Beta-blokátory jsou léky, které zpomalují srdeční frekvenci a snižují krevní tlak. Jsou často využívány při léčbě srdečních arytmií a hypertenze.

> Mechanismus účinku: Zpomalují srdeční frekvenci, snižují krevní tlak a pomáhají při srdeční arytmii.
> Podávání: Nejčastěji se podávají ve formě tablet, vhodné pro pacienty s dlouhodobou hypertenzí.

> Kontraindikace:
> Nepodávat pacientům s astmatem, mohou vyvolat astmatický záchvat.
> Opatrnost je třeba dodržovat u pacientů s cukrovkou, protože mohou maskovat příznaky hypoglykémie.
> Také se podávají opatrně pacientům se sníženou funkcí štítné žlázy.


###  Parasympatolytika:
Parasympatolytika se používají k léčbě bradykardie (nízkého srdečního tepu).

**Atropin:**
> Dávkování: 0,25 - 1 mg.
> Zvyšuje srdeční frekvenci a zlepšuje vedení vzruchů v srdci.

###  Kardiotonika:
Kardiotonika podporují srdeční svalovinu a zvyšují jeho výkonnost.

**Adrenalin:**

> Používá se při KPR (kardiopulmonální resuscitaci) a anafylaktickém šoku.
> Obvykle se podává intravenózně, lze ho podat také intramuskulárně, intradermálně nebo intraoseálně.
> Dávka u dospělého člověka: 0,1 - 1 mg každých 3 - 5 minut, závisí na klinickém stavu pacienta.

**Noradrenalin:**

> Používá se k zvýšení krevního tlaku u akutních stavů.
> Aplikuje se intravenózně.
> Dávka u dospělého člověka: 0,5 - 1 mcg za minutu, opět závisí na hodnotách krevního tlaku.


## Postupy - základ

**Informace** 
- nejdříve zjistíme, co se děje. Vždy je dobré vědět k čemu jedeme. Ať už informace o pacientovi (zranění, jak se to stalo apod.), tak i informace o situaci na místě, zvláště u přestřelky.

**Výběr správného vozu** 
- Výjezdový vůz vždy používáme pouze ten který nám byl přidělen s volacím znakem. 
- Jiné vozy lze využít na základě oprávnění v #:pushpin:│samostatné-zaučení

**Bezpečná jízda** 
- jedeme rychle, ale bezpečně. A vždy se zapnutými majáky - Kód 2 či Kód 3 - sirény a majáky.

**Sběr informací cestou** 
- zatímco se řidič věnuje jízdě, jeho kolega komunikuje s přítomnými a snaží se zjistit co nejvíce jde. Kolik je zraněných, jaký typ zranění. Kde přesně se místo nachází. Je to důležité pro to, abychom ihned po příjezdu začali se záchranou a nezdržovali se hledáním a zjišťováním.
**# Postupy**


## Šok

> Šok je primárně porucha krevního oběhu, která vede k akutnímu nepoměru mezi potřebou a dodávkou okysličené krve tkáním.

> - Položte pacienta do polohy s zdvihnutými dolními končetinami.
> - Udržujte pacienta v teple - izotermická folie.
> - Monitorujte vitální funkce.
> - Podávejte IV tekutiny a léky podle potřeby.
> - Přivolejte odbornou pomoc či zajistěte transport.


## Bezvědomí

> Ztráta vědomí, která může být způsobena různými faktory, včetně úrazů nebo intoxikace.

> Zajistěte dýchací cesty (kontrola dýchání a pulsu).
> Pokud pacient nedýcha, zahajte resuscitaci (CPR).
> Položte pacienta do stabilizované polohy, pokud dýchá.
> Poranění hlavy
> Trauma hlavy, které může zahrnovat otřes mozku nebo vážnější poranění.

> - Udržujte hlavu a krk v klidu.
> - Monitorujte vědomí a vitální funkce.
> - Nepokoušejte se o kontrolu krvácení, pokud to není nezbytné; neodstraňujte žádná cizí tělesa.
> - Přivolejte odbornou pomoc či zajistěte transport.


##  Krvácení / krvácivé stavy

> Ztráta krve, která může být externí nebo interní.

> - Aplikujte přímý tlak na ránu.
> - Pokud je to možné, použijte tlakové obvazy nebo turnikety.
> - Udržujte pacienta v klidu a teple.
> - Přivolejte odbornou pomoc či zajistěte transport.

> Krvácení z nosu - užít tamponu (či gelasponu - riziko komplikací, pouze do nosu)

**Typy krvácení podle druhu poškozených cév dělíme na:**
vlásečnicové -mírné, obvykle nepříliš vážné, po chvíli samo ustane (odřeniny)
žilní - krev volně vytéká z rány, nutné ošetřit
tepenné - jasně červená krev vystřikující z rány v rytmu tepu, pokud nedojde k zastavení je možné vykrvácení


## Cizí těleso v těle

> Objekt uvnitř těla, který může blokovat dýchací cesty nebo způsobit zranění.

> - Pokud je cizí těleso v dýchacích cestách, použijte Heimlichův manévr (u dospělých) nebo série úderů mezi lopatkami (u dětí).
> - Pokud je cizí těleso v ráně, neodstraňujte ho; zajistěte okolí a přivolejte pomoc či zajistěte transport.
> - Monitorujte vitální funkce.



## Střelné rány

> Rány způsobené střelnou zbraní, které mohou být vážné a způsobit interní zranění.

> - Udržujte ránu čistou a aplikujte tlak na krvácení.
> - Zajistěte ránu obvazem.
> - Monitorujte vitální funkce a přivolejte lékařskou pomoc či zajistěte transport.

> - rozeznává se u nich vstřel a prustřel 
> - v případě průstřelu jsou rány primárně infikované, protože projektil zanáší mikroorganismy hluboko skrz tkáň


## Popáleniny

> Poškození tkání způsobené teplem, chemikáliemi nebo elektrickým proudem.


> **STUPNĚ** <br>
> I | Zarudnutí <br>
> IIa | Povrchové, tvoří se puchýře <br>
> IIb | Hluboké, kůže je červená a bělává <br>
> III. | Odumření tkáně, bílé či šedobílé zbarvení <br>
> IV. | Zuhelnatění<br>

> **I a II stupeň** není třeba lékařského zásahu kromě anestezie ve formě lidokain gelu, a aplikování chladících polštářků či mastí<br>
> **III stupeň** je nutné aplikovat chladící polštářky či antibakteriální obklady <br>
> IV stupeň je nutné chirurgicky ošetřit <br>
> **III & IV** - je třeba ošetření lékařem vždy a během ošetřování takto vážných zranění přistupujeme s maximální opatrností. <br>
<br>
> • nikdy nedezinfikovat popáleniny <br>
> • nikdy neobvazovat <br>
> • pouze chladit<br>


## Zlomeniny

> Poškození kostí, které může způsobit bolest a deformace.
> **Otevřené x Uzavřené **

> - Imobilizujte zlomeninu (použijte fixační dlahu, v případě otevřených zlomeniny fixace kupříkladu trojcípým šátkem, a vždy je důležité zaškrtit končetinu nad ránou)
> - Zajistěte, aby pacient byl v pohodlné poloze tak abychom zamezili tkáňovému poškození.
> - Přivolejte lékařskou pomoc či zajistěte transport.



## Resuscitace

> základní postup sloužící k rychlému a neprodlenému obnovení příjmu okysličené krve do mozku a dalších periferií lidského těla

> - nenávratné škody jako je odumírání buněk mozku počínaje 4-5 minutou od zástavy oběhu

> - důležité je zjistit zda osoba je v bezvědomí
> - dalším důležitým krokem je zajistit průchodnost dýchacích cest

> **KPR** se provádí pravidelným stlačováním středu hrudní kosti o **4 – 5 cm** směrem k páteři Je velmi důležité po každém stlačení zcela uvolnit tlak na hrudní kost, aby se mohlo srdce a plíce znovu naplnit krví. Zápěstí horní ruky se položí přes spodní a hrudní kost se stlačuje dolů. Je možné si proplést prsty. 

> Masáž provádíme frekvencí **100-120 stlačení** za minutu, to je téměř dvě stlačení za sekundu. 

> Každých **30 stlačení** provádíme **2 vdechy** za použití **ambuvaku** jenž nasadíme na ústa.





## VYBAVENÍ SANITKY

**Medibag**
-  krční límec<br>
- pulsní oxymetr <br>
-  termoizolační fólie<br>
-  jednorázové chirurgické rukavice<br>
- intubační sada (laryngoskop, endotracheální kanyly, Magillovy kleště, zavaděč do endotracheální kanyly, supraglotické pomůcky)<br>
- ambuvak<br>
- injekce<br>
-  kanyly<br>
-  stetoskop<br>
-  glukometr<br>
-  teploměr<br>
-  dezinfekce<br>
-  obvazový materiál<br>
-  nůžky<br>
- skalpel<br>
- medikamenty <br>

**Defibrilátor<br>
EKG<br>
Ventilátor pro plicní ventilaci<br>
Odsávačka<br>
Polohovatelná nosítka<br>
Fixační deska<br>
Transportní plachta<br>
Přikrývka**<br>

**2 tlakové lahve s kyslíkem o obsahu + masky<br>
Fixační dlahy pro horní a dolní končetiny<br>
Pohotovostní porodní souprava<br>
Vakuová matrace<br>
Fólie nebo vak pro zemřelé<br>
Zařízení pro ohřev infuzí<br>
Vrtačka pro intraoseální vstup<br>
Souprava pro hrudní punkci<br>
Jednorázové emitní misky<br>
Ochranný oblek proti infekci<br>
Reflektor pro vyhledávání osob v terénu**<br>




## Intravenózní vstup
I.V. - intravenózně = zavedení léčiv, roztoků, krve přímo do žíly, nitrožilně



**Zavedení intravenózního (IV) vstupu:**

**Příprava:**
Umyjte si ruce a oblečte si sterilní rukavice. 
Připravte si potřebné vybavení: IV katétr, antiseptický prostředek, sterilní obvazy a bandáže, a infuzní roztok. 

**Výběr místa:**
Vyberte vhodnou žílu (nejčastěji v oblasti paže nebo ruky). Zkontrolujte, zda je žíla dobře prohmatatelná a vizuálně viditelná, v případě že žíla není vizualně dobře viditelná je možno užít kupříkladu latexového škrtidla.  

**Dezinfekce:**
Dezinfikujte místo vpichu antiseptickým prostředkem a nechte zaschnout. 

**Zavedení katétru:**
Uchopte jehlu katétru a jemně ji zaveďte do žíly pod úhlem přibližně 15-30 stupňů. Jakmile pocítíte „píchnutí“ a uvidíte návrat krve do katétru, opatrně posuňte katétr dál a jehlu vyjměte. 

**Kontrola:**
Ujistěte se, že katétr je správně umístěn a není v kontaktu s okolními tkáněmi. Připojte infuzní roztok a nastavte rychlost infuze podle potřeby. 

**Fixace**
Katétr pevně zafixujte obvazem a ujistěte se, že je na místě. 
Pravidelně kontrolujte místo vpichu a průchodnost katétru.




## Pojmy - Slovníček

> **Fraktura**  - zlomenina kosti<br>
> **F.R.** - fyziologický roztok <br>
> **Rouškování **- zakrytí okolí zranění, přičemž zůstane odhalené pouze zranění samotné<br>
> **Tracheostomie**  - je stav, kdy je průdušnice uměle vyvedena na povrch těla - většinou proříznutím krku v místě, kde přechází v trup (zákrok je nazýván tracheostomie)<br>
> **Pneumotorax** (PNO) - nahromadění vzduchu, či jiného plynu v dutině obklopující plíce, většinou způsobuje zhroucení plíce - odstraňuje se odsátím vzduchu punkční jehlou v oblasti 2. mezižebří<br>
> **Hemothorax** - přítomnost krve v pleurální dutině - dutině obklopující plíce, načež provedeme drenáž.<br>
> **Kanyla** - jehla s hadičkou, používá se při zavádění i.v. či i.o. vstupu, podávají se skrz ni roztoky, krev, či léky<br>
> 
> **Celková anestetika** - reverzibilní stav (Pacient není při vědomí, užití během operací)<br>
> **Lokální anestetika** - lokálně umrtvíte část těla (můžete ošetřovat, užití během menších úkonů)<br>


> **Resekce** - odstranění části orgánu<br>
> **Amputace** - odstranění ruky, nohy, prsu apod. = odstranění nějaké vnější části těla<br>
> **Sutura** - steh nebo šití<br>
> **Polytrauma **- postižení nejméně dvou orgánových systémů, z nichž alespoň jeden ohrožuje pacienta na životě<br>
> **Obstrukce** - neprůchodnost (např. dýchacích cest)<br>
> **Arytmie **- nepravidelná srdeční frekvence<br>
> **Diabetes** - cukrovka<br>

> **Diagnóza** - stanovení onemocnění<br>
> **Hypertenze** - vysoký krevní tlak - 160/90<br>
> **Hypotenze** -  nízký krevní tlak - 100/60 <br>
> **Tachykardie** - vysoký tep -  nad 90  <br>
> **Bradykardie** - nízký tep - pod 40<br>



**Vstupy**

> **I.V.** - intravenózně = zavedení léčiv, roztoků, krve přímo do žíly, nitrožilně<br>
> **I.O.** - intraoseálně = zavedení léčiv, roztoků, krve navrtáním kosti - omezená doba používání vstupu je 6 - 12 hodin, zavádí se pomocí vrtačky (většinou do ramene), rychlejší nástup účinku léků<br>
> **I.M.** - intramuskulárně - zavedení léčiv do svalu<br>
> **I.D. **- intradermálně -  do kůže - použití např. při lokální anestezii<br>

> **Diagnóza** - stanovení onemocnění<br>
> **Hypertenze** - vysoký krevní tlak - 160/90<br>
> **Hypotenze** -  nízký krevní tlak - 100/60 <br>
> **Tachykardie** - vysoký tep -  nad 90  <br>
> **Bradykardie** - nízký tep - pod 40<br>



## Neodkladná první pomoc - základ



**Stabilizovaná poloha**
> zajištuje průchodnost dýchacích cest, umožnuje volné dýchání, vyčištění horníchdýchacích cest a zamezuje případnému vdechnutí zvratků.








> **KPR** se provádí pravidelným stlačováním středu hrudní kosti o **4 – 5 cm** směrem k páteři Je velmi důležité po každém stlačení zcela uvolnit tlak na hrudní kost, aby se mohlo srdce a plíce znovu naplnit krví. Zápěstí horní ruky se položí přes spodní a hrudní kost se stlačuje dolů. Je možné si proplést prsty. 

> Masáž provádíme frekvencí **100-120 stlačení** za minutu, to je téměř dvě stlačení za sekundu. 

> Každých **30 stlačení** provádíme **2 vdechy** za použití **ambuvaku** jenž nasadíme na ústa.

**Šok a pravidlo 5T**

Šok je primárně porucha krevního oběhu, která vede k akutnímu nepoměru mezi potřebou a dodávkou okysličené krve tkáním.



## Studijní materiály - Základ pro EMT / Paramedics a vyšší pozice

**Analgosedace**
Analgosedace je metoda, která se využívá za účelem úlevy od bolesti a pohodlnějšího provádění různých lékařských výkonů. Tato metoda je zvláště užitečná při intenzivní péči, kdy může být potřeba provádět nepříjemné zákroky, umělou plicní ventilaci nebo jiné invazivní postupy.

**analgosedace** - spojení analgezie a sedace

**Postup:**
> Podávání analgetik (léky proti bolesti) a sedativ (léky na uklidnění) ke zajištění pohodlí pacienta.


**Umělá plicní ventilace**
Umělá plicní ventilace je proces, při kterém se pacientovi zajišťuje dostatečný přívod kyslíku pomocí dýchacího přístroje, známého jako ventilátor. Tato metoda se používá u pacientů, kteří mají problémy s dýcháním nebo potřebují podporu dýchání během chirurgických zákroků.

**Funkce:**
> Pomoc při dýchání u pacientů s respiračními problémy.
> Udržení adekvátní hladiny kyslíku v krvi.




**Intubace**
Intubace je procedura, při které se zavádí trubice (rourka) přes ústa do průdušnice pacienta. Tento zákrok se provádí za účelem zajištění umělé plicní ventilace a pomáhá udržet dýchací cesty otevřené.

Během tohoto úkonu jest záhodno podat vhodné medikamenty:
> **Rocuronium **| rokuronium-bromid | 1 mg/kg | M 80 kg - 80 mg (cca 1,5 ampule)
> **Apaurin** (aka [Apač]) | diazepam | 0,4 mg/kg | M 80 kg - 30 mg (2-3 ampule)
> **Calypsol** | ketamin | 4 mg/kg | M 80 kg - 320 mg (cca 3/5 lahvicky)

**Důsledky:**
> Pacient s intubovanou trubicí nemůže mluvit.
> Zajišťuje potřebnou ventilaci během zákroků nebo v kritických stavech.


**Extubace**
Extubace je proces vytažení trubice z průdušnice. Tento úkon se provádí, když je pacient plně při vědomí a schopen samostatně dýchat a efektivně vykašlávat.

**Kritéria pro extubaci:**
> Pacient je stabilní a jeho životní funkce jsou adekvátní.
> Schopnost samostatného dýchání.


**Tracheostomie**
Tracheostomie je chirurgický zákrok, při kterém je do průdušnice zavedena trubice přes malý otvor na krku. Tento zákrok se provádí, když je potřeba dlouhodobé zajištění dýchacích cest.

**Výhody:**
> Pacienti lépe snášejí tracheostomii než intubaci.
> Po odstranění trubice se většinou otvor sám zahojí.



**Monitor / Lifepack**
Monitor je přístroj určený k neustálému sledování životních funkcí pacienta, jako jsou krevní tlak, srdeční tep, kvalita dýchání a další důležité parametry.

**Funkce monitoru:**
> Poskytování okamžitého přehledu o zdravotním stavu pacienta.
> Umožňuje lékařům a zdravotnickému personálu rychle reagovat na změny v pacientově stavu


**Centrální žilní katetr**
Centrální žilní katetr je hadička , která je zavedena do velké žíly (např. na krku, pod klíčkem nebo v třísle). Slouží k podávání infuzí, léků pacientům.

**Využití:**
> Zajištění dlouhodobého přístupu k žilnímu systému pro léčbu.


**Nazogastrická sonda**
Nazogastrická sonda je hadička zavedená nosem do žaludku. Je určena k odvádění sekretů ze žaludku a podávání výživy, zejména u pacientů, kteří nejsou schopni se stravovat normálně.

**Funkce:**
> Umožňuje dodávat výživu přímo do žaludku.
> Pomáhá s odvodněním žaludku a snižuje riziko aspirace.

https://media.discordapp.net/attachments/762807292172435456/1292563350961520711/image.png?ex=670430ed&is=6702df6d&hm=20c9460f2ddddcb969fdbfe06c8ab653cb126439449d372f8433fac2c8ad0bc3&=&format=webp&quality=lossless


## Studijní materialy - Základ pro doktory a vyšší pozice
**Celková anestezie**
Celková anestezie je postup, který má za cíl vyřadit vědomí pacienta během chirurgických zákroků.

### Postup:
> Kanylace periferní žíly - zavedení kanyly do žíly.
> Navodění bezvědomí - aplikace anestetik intravenózně (i.v.) pro vyvolání bezvědomí.
> Zajištění dýchacích cest - provedení intubace pro zajištění správné ventilace.
> Udržení anestezie - kontinuální podávání anestetik a sledování stavu pacienta.
> Monitorování životních funkcí - pravidelné měření krevního tlaku, poslech dýchání, kontrola EKG a tělesné teploty u delších operací.
> Ukončení anestezie - vyvedení pacienta z bezvědomí přerušením přívodu anestetik.


### Druhy anestetik:**
> - Barbiturátové (např. thiopental, methohexital) – krátkodobý účinek.
> - Nebarbiturátové (např. propofol, midazolam, etomidát, ketamin).
> - Inhalační (např. oxid dusný, isofluran, sevofluran, halothan, xenon).
> - Opioidní analgetika (např. fentanyl, sufentanil, alfentanil).

**Rizika a pooperační komplikace:**
> Nevolnost a zvracení.
> Poškození zubů a bolest v krku.



### Otřes mozku
Otřes mozku, neboli komoce, je krátkodobá úrazová porucha centrální nervové soustavy (CNS).

**Anamnéza:**
> Amnézie, zvracení, bolest hlavy, závratě, poruchy koncentrace, potíže se spánkem.


**Diagnóza:**
> 1. stupeň: zmatenost max. 15 minut, rekonvalescence několik dní.
> 2. stupeň: zmatenost a porucha vědomí, rekonvalescence několik dní.
> 3. stupeň: bezvědomí , amnézie cca 1 hodina, rekonvalescence 6-12 týdnů; delší bezvědomí a amnézie nad 6 hodin vede k delší rekonvalescenci (více než 3 měsíce).
> Pomocná vyšetření: RTG lebky a krční páteře.

**Léčba:**
> Hospitalizace na chirurgickém oddělení.
> Klid na lůžku a observace po dobu 3-5 dní.
> Pracovní neschopnost 7-14 dní, případně až 3 týdny.


### Postkomoční syndrom:
> Pozdní následky, jako jsou bolest hlavy, poruchy spánku a pozornosti.

### Zlomeniny horních a dolních končetin
Zlomeniny se nejčastěji vyskytují při úrazech a autonehodách.

**Anamnéza:**
> Silná bolest při úrazu, změněný tvar končetiny, otok, výron.

**Vyšetření:**
> RTG snímek.

**Diagnóza:**
> Zlomeniny se dělí na zavřené a otevřené.

**První pomoc:**
> U otevřených zlomenin zastavit krvácení a přiložit sterilní obvaz a přiškrtit nad ránou směrem k tělu.

**Léčba:**
> Sádrová fixace nebo operační léčba při komplikovaných zlomeninách


### Zlomenina klíční kosti
Zlomenina klíční kosti je často způsobena pádem na rameno.

**Anamnéza:**
> Bolest omezující pohyb, pokleslé rameno.

**Vyšetření:**
> RTG v předozadní projekci.

**Léčba:**
> Konzervativní přístup (obvazování) nebo operativní (K-drát, šroub).



### Luxace ramenního kloubu**
Luxace ramenního kloubu vzniká nejčastěji nepřímým násilím.

**Anamnéza:**
> Deformace ramena, neschopnost abdukce.

**Vyšetření:**
> RTG v několika projekcích.

**Možné komplikace:**
> Zlomeniny, poranění šlach a nervů.

**Léčba:**
> Konzervativní repoziční manévry nebo operační řešení.



### Zlomeniny nosu
Zlomeniny nosu jsou způsobeny mechanickou silou, např. při rvačkách.

**Anamnéza:**
> Bolest, krvácení, otok, deformace nosu.

**Vyšetření:**
> RTG obličeje, případně CT.

**Léčba:**
> Nezávažné zlomeniny se sledují, vážnější vyžadují manuální repozici nebo chirurgické řešení.


### Zlomeniny žeber
> Zlomeniny žeber vznikají při úrazech nebo pádech.

**Anamnéza:**
> Výrazná bolest při dýchání, dráždivý kašel.

**Vyšetření:**
> RTG snímek hrudníku.

**Diagnóza:**
> Segmentované, sériové nebo dvířkové zlomeniny.

**První pomoc:**
> Opioidní analgetika a Fowlerova poloha. https://media.discordapp.net/attachments/762807292172435456/1292507260517486653/image.png?ex=6703fcb0&is=6702ab30&hm=e26c2a9af0cce153eaa494e11073bb55fc60f6a48fc0722145c7d87696f9e46a&=&format=webp&quality=lossless&width=550&height=223

**Léčba:**
> Konzervativní (bandáž) nebo operační u nestabilních zlomenin.



### Hemothorax
Hemothorax vzniká při úrazech hrudníku a může způsobit dechovou nedostatečnost.

**Anamnéza:**
> Dušnost, cyanóza, kolaps plíce.

**Vyšetření:**
> RTG hrudníku , Oxymetr, Lateralní (jednostranné) dýchaní, poklep ztemnělý


**Diagnóza:**
> Rozdělení na malý, střední a velký hemothorax.

**Léčba:**
> Punkce a drenáž, v případě velkých ztrát torakotomie - chirurgické otevření hrudní dutiny, oxygenterapie



### Pneumothorax
Pneumothorax je stav, kdy dojde k proniknutí vzduchu do pleurální dutiny, což způsobuje kolaps plic.

**Anamnéza:**
> Bolest na hrudi, dušnost, kašel. kolaps plíce, Laterální (jednostranné) dýchaní,  deviace tracheji.

**Diagnóza**:
> RTG hrudníku, Oxymetr.

**Léčba:**
> Punkce a drenáž v případě velkého pneumothoraxu, oxygenterapie, chestseal v případě otevřeného pneumothoraxu.



Vypracoval Oliver Morningstar M.D. & George Salywen M.D.
©Copyright 2022-2025, Všechna práva rezervována. Žádná část této publikace nesmí být bez předchozího písemného souhlasu vydavatele reprodukována, šířena nebo přenášena v jakékoli formě nebo jakékoliv prostředky, včetně kopírování, nahrávání nebo jiných elektronických nebo mechanických metod. By: 


