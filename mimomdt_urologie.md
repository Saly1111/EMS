# Emergency Medical Services
## Studijní materiály - Urologie

![logo](https://cdn.tror.eu/proxy/https://media.discordapp.net/attachments/762807292172435456/1343623738624839680/unnamed.png?ex=67bdf29e&is=67bca11e&hm=394fb7efc6a5a1fd9a4a025023855d8d00b88d331eab00cf43367c494cca366c&=&format=webp&quality=lossless)


## UROLOGIE
Urologická ordinace v **Pillbox Hill Medical Center** poskytuje komplexní diagnostiku, léčbu i
prevenci urologických onemocnění. Důraz klademe na vysokou odbornou úroveň péče,
důvěru mezi lékařem a pacientem a citlivý přístup.

### Urologie – onemocnění/zákroky
V rámci **ženské urologie** se věnujeme nejčastěji:
- infekcím močových cest a obtížím s močením
- inkontinenci (nechtěnému úniku moče)
- močovým a ledvinovým kamenům
- diagnostice a léčbě nádorů močového měchýře a ledvin

V rámci **mužské urologie** se věnujeme nejčastěji:
- diagnostice a léčbě onemocnění prostaty
- preventivním vyšetřením mužů kvůli riziku možného nádoru prostaty, močového
měchýře a ledvin
- diagnostice a léčbě močových a ledvinových kamenů
- poruchám erekce u mužů
- provádění malých chirurgických výkonů (například vasektomii)
- provádění plastických operací – úprava šourku (obřízka)
- řešení bolesti varlat

### Typy léčby
Urologická onemocnění mohou být léčena **farmakologicky** (antibiotika, probiotika, různé
výplachy atd.) nebo **operativně**. Močové kameny například lze také léčit konzervativně, a to
rázovou vlnou. Do urologie řadí i **plastické operace** (např. úprava šourku).

### Diagnostika
Diagnostika se samozřejmě odvíjí od potíží, které pacient pociťuje, ale mezi nejčastější
řadíme **chemický a mikrobiologický rozbor moči, biochemické vyšetření krve a fyzikální
vyšetření.** K diagnostice můžeme využívat **SONO** (pro kontrolu ledvin a močového
měchýře), dále může používat **RTG** (často s využitím kontrastních látek pro lepší zobrazení),
**CT** či **MRI.**

### Metody operace
Endoskopické metody využíváme především na operace kamenů a nádorů močových cest a
na operace prostaty.


Laparoskopický přístup využíváme při operacích ledvin a nadledvin.

S pomocí mikroskopu operujeme křečové žíly šourku a využíváme jej i při odběru spermií z
nadvarlete pro potřebu umělého oplodnění.

Tyto metody výrazně omezují operační a pooperační zátěž pacientů a současně zkracují i
dobu jejich rekonvalescence.

## Rozbor jednotlivých onemocnění
### Zánět močových cest u žen (postihuje dolní močové cesty)
##### Příznaky: 
- časté močení; pálení, řezání a bolest při močení; bolest podbřišku; zvýšená teplota a bolest
##### Příčina: 
- bakterie z vnějšího okolí (Escherichia coli, Pseudomonas, Klebsiella), i sexuálně
přenosné mikroorganismy (Chlamydie trachomatis, Mycoplasma a Ureaplasma);
dále pak nedostatečná hygiena, zadržování močení, nedostatečný přísun tekutin,
časté střídání sexuálních partnerů a nechráněný pohlavní styk
##### Léčba: 
- odpočinkový režim s dostatkem přísunu tekutin; předpis první dávky antibiotik nebo
chemoterapeutik; pokud léčba nezabere do 3 dnů, dle výsledků kultivace moči
nasazení jinou a přesnější léčbu – zabírá do 7 dnů; při užívání antibiotik se obecně
doporučuje užívat probiotika pro obnovu střevní mikroflóry.
### Zánět ledvin – pyelonefritida (postihuje horní močové cesty)
##### Příznaky: 
- časté močení; ostrá bolest zad a břicha; tmavá a zapáchající moč; krev v moči;
vysoký krevní tlak; snížená imunita
##### Příčina: 
- močové kameny v močových cestách bránící odtoku moči; neopatrnost při hygieně,
zvláště u žen; jiné základní onemocnění, které je příčinou přenosu infekce krví;
těhotenství
- Pokud je podezření na zánět ledvin, provede se rozbor moči a následuje ultrazvuk močových
cest. Vyhodnotí se postižení ledviny a léčba dále pokračuje.
##### Léčba: 
- dostatek přísunu tekutin; antibiotika; v těžších případech se podávají antibiotika
intravenózně, pokud zánět způsobily ledvinové kameny, které blokují vstup z
močových cest do ledviny, je nutno uvolnit moči cestu; pokud se zánět nepodchytí
včas, může dojít k transplantaci ledvin

### Odstranění ledvinových kamenů
- Nejdříve provedeme vyšetření – RTG, SONO či CT. Zjistíme množství ledvinových kamenů
a podle toho volíme léčbu.
##### Přírodní léčba 
- doporučuje se speciální čaj na ledvinové kameny; vhodný je například odvar
z přesličky rolní nebo čaj z natě a listu kopřivy dvoudomé

##### Operativní léčba – provádíme ureteroskopii (endoskopická metoda) – v celkové narkóze.
- Provádí se pomocí speciální trubičky vložené do močové trubice, měchýře či močovodu.
- Kámen v ledvině může být přímo odstraněn, větší překážky je ovšem nutné nejprve rozdrtit
speciální sondou a teprve poté vyjmout. Aby se zabránilo návratu bolesti, zavádí se do
močovodu dočasně speciální silikonová hadička (stent).

### Rakovina močového měchýře
##### Příznaky: 
- nález krve v moči; bez bolesti a potíží při močení
##### Diagnóza: 
- cystoskopie (endoskopické vyšetření) – zavádíme endoskop močovou trubicí do
měchýře, který si následně můžeme prohlédnout na monitoru; k upřesnění
diagnózy se používá hlavně tzv. cytologie moči (hledáme v moči pod
mikroskopem přítomnost nádorových buněk); součástí je obvykle i
rentgenologické vyšetření - tzv. vylučovací urografie nebo CT či SONO
##### Dělení: 
- vždy rakovinného charakteru; vycházejí ze sliznice močového měchýře; rozdělujeme
je dle hloubky prorůstání do stěny měchýře na tzv. povrchové (prorůstají zcela
minimálně) a infiltrující (které rostou do hloubky stěny), s nezhoubnými nádory se
střetáváme vzácně
##### Léčba: 
- provádíme endoskopickou operaci přes močovou trubici; odborně provádíme
transuretrální resekce; princip spočívá v „odřezávání" nádoru po částech
endoskopickou kličkou pomocí elektrického proudu, který kličkou prochází.
- Odřezané částečky pak odstraníme endoskopem ven z měchýře a odesíláme je na
histologické vyšetření, při kterém nám histolog (patolog) přesně určí výslednou
diagnózu (tedy o jaký typ nádoru se jedná, jak hluboko roste do hloubky stěny
močového měchýře…)
##### Povrchové nádory
- Povrchové nádory ve většině případů nevyžadují operaci řezem. Základem léčby je
provedení endoskopické operace (viz léčba výše), kterou někdy doplňujeme o tzv.
„výplachy" močového měchýře (odborně instilace) – podáváme do měchýře látku, která
snížuje riziko, že se nádor bude v budoucnu v močovém měchýři opakovat. Výplach
provádíme ambulantně obvykle několikrát po sobě v týdenních intervalech. Do měchýře
zavedeme tenkou cévku, kterou látku podáme, cévku ihned odstraníme, látku pacient po 2
hodinách vymočí)
##### Infiltrující nádory
- U těchto nádorů je již samotná endoskopická operace nedostačující. Obvyklým postupem je
operace řezem - tzv. radikální operace (odborně radikální cystektomie), při které je
odstraněn celý močový měchýř včetně okolních lymfatických uzlin.

- V některých případech operaci kombinujeme s podáním celkové chemoterapie (tentokrát
podáváme cytostatikum ne do měchýře, ale celkově do žíly) - buď již před operací, nebo až
po jejím provedení.
Pokud se jedná již o nádor v pokročilém stádiu, lze odstranit močový měchýř úplně.

### Onemocnění prostaty u mužů
- Často souvisí i s poruchou erekce, bolestivé ejakulace či přítomnost krve v ejakulátu.
##### Příznaky: 
- časté močení, zejména v nočních hodinách; silné nucení na močení spojené s
pocitem nedostatečného vyprázdnění; přerušované močení, obtížné spouštění
moči a neschopnost udržet její nepřerušený proud; pálení a bolest v podbřišku při
močení; krev v moči
##### Dělení: 
1. záněty (akutní nebo chronické)
2. nezhoubné zvětšení prostaty (benigní hyperplazie)
3. zhoubný nádor prostaty (karcinom)
##### Akutní zánět prostaty
- Nejčastěji bakteriálního původu, jsou spojeny s vysokými horečkami, bolestí v podbřišku a
na hrázi i s bolestivým a obtížným močením. Bývá přítomna bolest svalů, kloubů a celková
schvácenost. Léčba spočívá v nitrožilním podání vysokých dávek antibiotik, pacienta je
potřeba hospitalizovat. Důležité je též zajistit odvod moči z organismu pomocí katetru.
##### Chronický zánět prostaty
- Chronický zánět vzniká jako komplikace nedoléčeného akutního zánětu, nebo jako následek
sexuálně přenosného onemocnění (nejčastějšími původci jsou chlamydie). Chronický zánět
se léčí antibiotiky, protizánětlivými léky a podpůrnými přípravky.
##### Nezhoubné zvětšení prostaty
- Prostata se zvětšuje a začíná utlačovat močovou trubici. Objeví se klasické obtíže. Buňky
však nejsou nádorově změněné. Léčba je v počátečních stadiích medikamentózní. Pokud se
prostata i přes medikamentózní léčbu dále zvětšuje a působí-li výrazné obtíže tlakem na
okolní orgány, je třeba ji odstranit chirurgicky.
##### Karcinom prostaty
- Příznaky záleží na stadiu, ve kterém se nádor nachází. Počáteční stadium bývá často
bezpříznakové. Až při výskytu větších ložisek nádoru kolem močové trubice dochází k
typickým obtížím při močení. V pozdějších stadiích nádor metastázuje zejména do kostí a do
plic.

### Bolesti varlat (různá související onemocnění)
##### Torze varlat
- Bolest varlat a třísel může souviset s **torzí varlat**, což je o stav, kdy se jedno varle otočí kolem
svých vyživujících cév, to způsobí nedokrvení tkání varlete až odumření těchto jemných
struktur.
##### Příznaky: 
- silné, prudké bolesti vystřelují do třísla i stehna, často se objevuje zvracení,
studený pot, otok šourku
##### Příčina: 
- bez zjevné vyvolávající příčiny, i v klidovém stavu
##### Dělení: 
1. Extravaginální torze – varle se protočí kolem chámovodu, mohou rotovat i obaly
varlat
2. Intravaginální torze – rotuje pouze varle uvnitř svého váčku
3. Torze mezorchia – dochází k rotaci závěsného mezorchia
##### Léčba: 
- nutno řešit operativně, nutno celkové anestezie
##### Princip operace
- Otevření dutiny šourku a zhodnocení stavu varlete a jeho přídatných struktur. V případě
přetočení varlete kolem jeho svislé osy uvede se varle zpětným přetočením do původní
správné polohy. Nejeví-li varle a jeho přídatné struktury známky odumření, jsou uloženy
zpět do dutiny šourku a stehem je varle zafixováno, aby stav přetočení nemohl znovu nastat.
Rána je uzavřena po anatomických vrstvách. Dle celkového stavu pacienta bývá indikována i
fixace varlete druhé strany. Postup je stejný. Operace trvá 30-45 minut.
Možné komplikace
Jeví-li varle nebo jeho přídatné struktury známky odumření i po uvedení do správné polohy,
je přistoupeno k jejich odstranění.
##### Délka hospitalizace: 2-3 dny
##### Rekonvalescence: 2-3 týdny
##### Zánět nadvarle
##### Příznaky: 
- člověku připadá, že má problém s varlaty, ale zánětem je postiženo nadvarle,
bolestivost, provázená velkým otokem na postižené straně a zduření nadvarlete
##### Příčina: 
- přílišná sexuální aktivita při sexu i masturbaci i dlouhá sexuální abstinence
##### Léčba: 
- podání antibiotik, přesněji chemoterapeutik, jako je Biseptol či Nolicin

##### Nádor varlat
##### Příznaky: 
- zduření varlete, silné bolesti v bedrech, kašel, dušnost
##### Příčina: 
- přílišná sexuální aktivita při sexu i masturbaci i dlouhá sexuální abstinence
##### Léčba: 
- chirurgická léčba, provádí se odstranění varlete, tzv. orchiektomie
##### Princip operace
- Radikální orchiectomie se začíná řezem nad tříselným kanálem, který je otevřen. Zde je
vypreparován provazec semenný a zachycen cévní svorkou, aby při manipulaci s varletem
se nádorové buňky nemohly krevním oběhem šířit do organismu. Pak se vytáhne varle do
operačního pole, znovu je zhodnoceno, zda na něm jsou změny charakteru nádorových
změn. Pokud ano, přeruší se semenný provazec a varle se odstraní. Tříselný kanál je zpevněn
plastikou a operace je dokončena sešitím podkoží a kůže. Ostraněné varle je pak posláno na
histologii ke stanovení přesné diagnózy, která je důležitá pro určení dalšího léčbného
postupu.
##### Možné komplikace
- K nezávažným komplikacím patří zejména krevní podlitina (hematom) v oblasti řezu, která
někdy sbíhá na šourek. Občas se vyvine i otok šourku, teploty, vzácně i absces v ráně.
Délka hospitalizace: určena je především přesným stanovením diagnózy a nutností
eventuelních dalších vyšetření či léčby

### Vasektomie
- Dobrovolný chirurgický zákrok, při kterém dochází k přerušení chámovodů muže za účelem
jeho sterilizace (jedna z forem mužské antikoncepce). Nejdříve dojde ke schůzce s osobou a
domluví se termín operace. Provedení vasektomie nemá vliv na kvalitu erekce a orgasmu.
##### Princip operace
- Výkon probíhá v lokální anestezii, k jejíž aplikaci není potřeba jehly. Speciální pero vyprskne
anestetikum v malých kapénkách, které znecitliví kůži, podkoží a chámovod.
Bezskalpelová vazektomie se provádí ze 2 vpichů na šourku velikosti cca 3 milimetrů. Po
přerušení, zatavení a podvázání chámovodů na kůži šourku zůstává jen malá ranka, kterou
není třeba šít.

### Problémy s erekcí u mužů
- Pokud dochází pouze ke snížení citlivosti, tedy není problém s erekcí jako takovou, pouze
trvá poněkud déle, než se jí dosáhnete, doporučují se potravinové doplňky – např. Vimax.
- Na závažnější problémy s erekcí můžeme předepsat léky, spolu s nimiž může muž docházet
na psychoterapii.

- Možné jsou i mechanické pomůcky, jako jsou penilní kroužky či vakuová pumpa. Méně
častěji se používají injekce, které jsou určeny pro muže, kteří mají nízkou hladinu
testosteronu. Ještě méně častá je pak operace neboli transplantace protéz do penisu. Jedná se
o poslední možnost, kdy vše ostatní selže.
- Na erekci jsou též využívány různé léky: Clavin original nebo Arginmax forte.


### Cirkumcize (obřízka)
##### Příčina: 
- důvodem k provedení této operace je tzv. fimóza, tedy stav, kdy není možno volně
přetáhnout zúženou předkožku přes žalud, což znemožňuje hygienu penisu a
komplikuje pohlavní život; zúžený prstenec předkožky někdy brání v jejím
přetažení při erekci; u dospělých pacientů je nejčasnější příčinou fimózy zánět nebo
úraz, u pacientů starší věkové kategorie může být komplikací cukrovky
##### Princip operace
- Výkon je u nás nejčastěji prováděn ambulantně a v lokální anestézii. Po uvedení do anestézie
(narkózy) nebo po lokálním umrtvení operatér se provede kruhovité oříznutí předkožky,
a to částečně nebo úplně (až do sulcus coronarium, tedy pod žalud) – rozsah výkonu závisí
na stavu předkožky a velikosti postižení. Po odstranění předkožky se okraje rány sešijí
jemnými stehy. Penis se následně očistí a zabandážuje, aby se předešlo vzniku hematomu
(modřiny).
##### Rekonvalescence
- Jemné stehy, které používáme, se samy rozpustí a vypadnou do 10-14 dnů.

### Hemeroidy
##### Příznaky: 
- krvácení při stolici (platí pro vnitřní hemeroidy), svědění konečníku a pocit vlhka,
těžší vyprazdňování při stolici kvůli zúženému průchodu, tlak a bolest konečníku
##### Příčina: 
- dědičnost, sedavé zaměstnání, otřesy, nedostatek tekutin, strava s nedostatkem
vlákniny, zácpa a nevhodné návyky při návštěvě toalety, nadváha
##### Léčba: 
- volně prodejné léky (Preparation H); užívají se jednak rektální masti, krémy a čípky,
které uleví od bolesti a svědění, potlačí zánět a zastaví krvácení
dále užívat celkové léky určené k posílení žilního systému, jehož oslabení je základní
příčinou vzniku hemeroidů; ověřeným úlevovým prostředkem na hemeroidy je
dubová kůra, a to formě koupelí nebo gelů
##### Typy léčby přesněji: 
1. Sedací koupele – hypermangan, odvar z dubové kůry
2. Masti a krémy – např. Dobexil H, Faktu či Procto-glyvenol
3. Léky – užívají se venotonika (Diozen)

## Urologická prohlídka - vzor
### Vzor karty

### I. OSOBNÍ ANAMNÉZA

Nemoci srdce a cév:<br>
Vysoký krevní tlak:<br>
Poruchy krevní srážlivosti:<br>
Dýchací obtíže:<br>
Zažívací obtíže<br>
Nemoci moč. systému a ledvin (záněty, koliky):<br>
Neurologické potíže (migréna, epilepsie):<br>
Endokrinologické poruchy (štítná žláza):<br>
Cukrovka:<br>
Infekční onemocnění:<br>
Pohlavně přenosné nemoci:<br>
Kožní nemoci:<br>
Nemoci svalů, kostry:<br>
Revmatologické potíže:<br>
Alergie:<br>
Nádory:<br>
Operace a úrazy:<br>
Léky užívané pravidelně:<br>
Kouření:<br>
Alkohol:<br>
Drogy:<br>
<br>
V případě, že z jedné kategorie nebylo zjištěno používání, nebo jakékoliv jiné problémy bez vyplnění uvést N/A<br>


### II. UROLOGICKÁ ANAMNÉZA<br>

Fyzikální vyšetření: (provedení Israeliho hmatu + Tappotementu) + (popř. nálezy)<br>
Ultrasonografie (nálezy):<br>
MRI ( magnetická rezonance): provedena/neprovedena (popř. nálezy)<br>
Cytologie: provedena/neprovedena (popř. nálezy)<br>
Vyšetření uretrálního a prostatického sekretu, spermatu: provedena/neprovedena (popř. nálezy)<br>
Vyšetření moči: provedena/neprovedena (popř. nálezy)<br>


©Copyright 2022-2025, Všechna práva rezervována. Žádná část této publikace nesmí být bez předchozího písemného souhlasu vydavatele reprodukována, šířena nebo přenášena v jakékoli formě nebo jakékoliv prostředky, včetně kopírování, nahrávání nebo jiných elektronických nebo mechanických metod. 
